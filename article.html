<!DOCTYPE html>
<html lang='en'>
  
  <head>
    <meta charset='UTF-8'/>
	<meta name='viewport'
      content='width=device-width, initial-scale=1.0, maximum-scale=1.0' />
    <title>cv</title>
	<link rel='stylesheet' href='styles.css'/>
  </head>
  
  <body>
  
	<div class='page'>
  
		<header>
			<h1>Johan's personal homepage</h1>
			<nav>
				<ul>
				    <li><a href='index.html'>Home</a></li>
				    <li><a href='cv.html'>CV</a></li>
				    <li><a href='article.html'>Article</a></li>
				</ul>
			</nav>
		</header>
		
		<article>
			<p>Just for demonstrational purposes, I present to you part of an article I wrote about
			the train delays in Belgium.</p>
		    <h1>Altijd te laat!</h1>
		    <h1>Samenvatting</h1>
			<p>De Belgische Spoorwegen kampen met
			frequente treinvertragingen. Dit artikel beschrijft hoe treinvertragingen een
			alledaags probleem vormen voor veel reizigers. Het bespreekt vervolgens de
			oorzaken van vertragingen volgens de NMBS, en de oorzaken volgens haar
			medewerkers.</p>
			<p>De oorzaken die de NMBS
			noemt, zoals infrastructuurwerken, technische storingen, persoonsongevallen, weersomstandigheden
			en beslissingen van de hulpdiensten, worden kritisch beoordeeld. Ze worden
			geplaatst tegenover oorzaken die medewerkers aanhalen: inefficiënte
			communicatie tussen diensten, een gebrekkig personeelsbeleid, verouderd
			materieel en complexe procedures. Het artikel bespreekt hoe deze laatste
			oorzaken een veel grotere impact hebben dan de oorzaken aangehaald door de
			NMBS.  Tot slot wordt ook de impact van de bedrijfsstructuur van de Belgische
			Spoorwegen, de tweedeling tussen NMBS en Infrabel, als oorzaak van vertragingen
			besproken.</p>
			<p>Het artikel besluit dat de NMBS, mede
			door niet te luisteren naar haar eigen medewerkers, focust op verkeerde
			oorzaken voor vertragingen. Dat bemoeilijkt uiteraard de weg naar een
			oplossing.</p>



			<h1>Inleiding</h1>

			<p>
			U kent het wel: u stapt vol goede moed de deur uit, klaar voor een treinreis op een schijnbaar perfecte dag. U hebt uw
			treinticket online gekocht, uw smartphone is opgeladen, en alles lijkt vlot te
			verlopen. Maar, dan begint uw reis, met een defecte roltrap, een plotse
			regenbui op een perron zonder dak, en een trein die nergens te bespeuren is op
			het beloofde aankomstuur. U vertrekt vijf minuten te laat, met een overvolle
			trein die tergend traag rijdt. Pas na een lange wachttijd wordt een bijkomende
			vertraging van twintig minuten aangekondigd. Een half uur te laat, komt u op uw
			bestemming aan.</p>

			<p>Dit is helaas
			dagelijkse realiteit voor veel treinreizigers in België. In 2023 reed 15,4% van
			de treinen niet of te laat. Ter vergelijking, in Nederland was dat slechts 8,4%.</p>

			<p>
			Maar, wat zijn nu de oorzaken van deze slechte stiptheidscijfers? In dit artikel deel ik mijn ervaring
			en kijk op de vertragingen. Acht jaar lang was ik treinbestuurder bij de NMBS.
			In personeelsruimtes over het hele land heb ik ontelbare verhalen gehoord van
			treinbestuurders, treinbegeleiders, stationschefs, veiligheidsagenten… over
			dingen die direct en indirect leiden tot de veelbesproken vertragingen. Het
			zijn verhalen die de pers nooit halen, maar ik zal er enkele met u delen. Ik
			hoop dat ze u een andere kijk geven op de oorzaken van vertragingen.</p>

			<p>
			Maar voor ik mijn verhalen vertel, wil ik u graag meer context geven. Ik zal u eerst
			vertellen hoe de Belgische Spoorwegen in elkaar zitten, en hoe vertragingen
			gepresenteerd worden door de Spoorwegen zelf. Daarna krijgt u mijn kijk op de
			zaak.</p>

			<p>...</p>

			<h1>Oorzaken van vertragingen volgens medewerkers</h1>

			<h2>Personeelsbeleid</h2>

			<p>Er heerst ongenoegen bij het personeel. Er wordt weinig
			rekening met hun welbevinden op de werkvloer gehouden. Ze hebben het gevoel dat
			ze niet gehoord worden, en wanneer ze wel gehoord worden, wordt er niet
			geluisterd. En wanneer er dan een keer wel geluisterd wordt, wordt er onvoldoende
			gehandeld. Het leidt tot een uitstroom die al jaren groter is dan de instroom
			met grote personeelstekorten binnen bepaalde beroepen waar men niet bewust wil
			afdanken.</p>

			<p>Volgende verhalen zijn voorbeelden van situaties waarbij
			personeel gedemotiveerd geraakt, en gedemotiveerd personeel zal er niets aan
			doen om een beetje verloren tijd onderweg in te halen, integendeel, het kan
			zorgen voor een onverschilligheid die nog extra kan bijdragen aan een
			vertraging (‘ik ga mij niet haasten hoor!’, ‘Zij vinden het normaal dat ze ons
			hier laten wachten, awel ik zal ons ook eens laten wachten!’, ‘En waarom zou ik
			mijn best nog doen hier?’, …)</p>

			<h3>Het verhaal van Mohamed</h3>

			<p>Mohamed is al 14 jaar treinbegeleider bij de NMBS. Hij deed
			zijn werk altijd graag en met volle overtuiging. Tot hem een jaar geleden iets
			vervelends overkwam.</p>

			<p>Mohamed voert zoals elke werkdag een controle uit op de
			trein. Één van de reizigers heeft geen ticket gekocht. Hij reageert met “oké”
			en verdwijnt naar het volgende rijtuig. Een andere reiziger dient daarop een
			klacht in bij de NMBS: waarom zou hij een ticket kopen, als een zwartrijder er
			met een “oké” vanaf komt?</p>

			<p>Enkele weken later wordt Mohamed met de klacht
			geconfronteerd. Hij legt uit wat er werkelijk gebeurd is. Omdat hij geen zin
			had in de zoveelste confrontatie met een mogelijk agressieve reiziger, heeft
			Mohamed na de “oké” onmiddellijk Securail (de veiligheidsdienst gebeld) met de
			vraag om de reiziger van de trein te halen. Dit is een correcte procedure.
			Mohamed kan dit nog bewijzen aan de hand van zijn telefoongegevens. Ook
			Securail bevestigt dat ze de oproep ontvangen hebben.</p>

			<p>Helaas oordeelt de leidinggevende van Mohamed dat hij het
			anders had moeten aanpakken. Hij had nooit de indruk mogen wekken van
			onverschilligheid naar de andere reizigers toe.</p>

			<p>Mohamed is nog steeds gefrustreerd over het feit dat hij
			kritiek kreeg met betrekking tot een correct uitgevoerde procedure, die hij
			gebruikte om zichzelf niet onnodig in gevaar te brengen. Hij denkt eraan
			ontslag te nemen.</p>

			<h3>Het verhaal van Bruno</h3>

			<p>Een ander voorbeeld is dat van Bruno. Bruno werkt als
			treinbestuurder. Door een tekort aan treinbestuurders kon hij al een jaar geen
			verlof opnemen. Omdat hij deze zomer echt met het gezin wil gaan kamperen in
			Frankrijk, vraagt hij voor de maand augustus twee weken verlof aan. Tot zijn
			vreugde en verbazing worden ze goedgekeurd… op twee dagen na: donderdag in week
			1 en dinsdag in week 2. Wanneer hij aan de planningsdienst laat weten dat hij
			op die manier niet op vakantie kan, krijgt hij te horen “maar je hebt toch
			bijna alle gevraagde verlofdagen gekregen?”. </p>

			<p>Dit is een algemeen probleem bij zowel treinbestuurders als
			-begeleiders. Het is voor velen een reden om ontslag te nemen.</p>

			<h2>Technische storingen</h2>

			<p>
			In België rijden op dit moment treinen rond met bouwjaar 2021. De meerderheid van
			de treinen dateert echter uit de jaren ’60 (zie foto), ’70 en ’80. Door hun
			ouderdom vragen die laatste treinen enorm veel onderhoud, en zijn ze gevoelig
			voor kleine defecten. Omdat de technologie te oud is, is er bovendien een
			tekort aan vervangstukken. Het hoeft dus niet te verwonderen dat treindefecten
			legio zijn. Maar, dat is niet alles. Hier volgt een verhaal uit de praktijk.</p>

			<h3>Het verhaal van Cindy</h3>

			<p>Cindy rijdt met haar verouderde trein tussen Essen en
			Antwerpen. Plots ziet ze op de luchtdrukmeters van de remleiding een
			drukdaling. Cindy is goed opgeleid in treindefecten en heeft snel een vermoeden
			van wat er mis loopt. Wellicht is de luchtdroger defect.</p>

			<table>
			 <tr>
			  <td>
				  <h2>Wat is een luchtdroger? </h2>
				  <p>Een luchtdroger is een toestelletje dat op regelmatige
				  tijdstippen vocht en vuil uit de luchtleidingen van de remmen en de deuren
				  blaast. Soms gaat het stuk en blijft het eindeloos lucht blazen, zo vormt het
				  een lek, zonder lucht of met verminderde druk in de leiding mag de trein niet
				  rijden. Meer nog, door veiligheidssystemen begint de trein vanzelf te remmen.
				  </p>
			  </td>
			 </tr>
			</table>

			<p>
			Cindy slaagt er nog in om de trein tot aan het eerstvolgende perron te rijden.
			Dat is handig, want aan een perron kunnen reizigers uitstappen, als het
			technische euvel niet onmiddellijk verholpen kan worden.</p>

			<p>Cindy stapt uit, en gaat op zoek naar de luchtdroger, in de
			hoop dat het defect zich effectief daar bevindt. Ze hoeft dan enkel een
			kraantje dicht te draaien, en kan haar rit hervatten. De herstelling stelt niet
			zo erg veel voor.</p>

			<p>De trein van Cindy is 8 wagons (320m) lang, maar, ze is goed
			getrained, en ze weet dat het kraantje in het midden van de 2<sup>e</sup>, 3”,
			5<sup>e</sup> of 6<sup>e</sup> wagon te vinden is. Ze hoort de luchtdroger
			inderdaad blazen. Hij is dus stuk. Maar Cindy heeft pech. De luchtdroger hangt
			aan de kant van de sporen waar de treinen in tegengestelde richting rijden (de
			‘nevenliggende sporen’), en daar mag Cindy niet komen.</p>

			<p>Wat een vlugge pechverhelping had kunnen zijn, verandert nu
			plots in een administratieve en procedurele nachtmerrie. Op zich weet Cindy dat
			nog niet, maar ze heeft wel al voldoende ervaring als treinbestuurder om te
			weten dat dit langer zal duren dan eigenlijk nodig is.</p>

			<p>Om te beginnen, moet ze een procedure opstarten met de naam
			‘E374, aanvraag voor personeelsbeveiliging’. Bij deze procedure hoort een
			document met dezelfde naam (zie bijlagen). De procedure dient ertoe het andere
			rijvak te laten vrijmaken van treinverkeer, zodat een treinbestuurder veilig
			kan depanneren. Het bijhorende document bestaat uit drie delen:</p>

			<ol>
				<li>Het eerste deel moet Cindy eerst invullen. Dit is de zogeheten ‘aanvraag tot
				afschaffing van het verkeer’. Wanneer Cindy dit ingevuld heeft, moet ze met de
				boordradio bellen naar het RCC. Zij regelen het treinverkeer voor het hele
				land. Cindy leest voor wat ze ingevuld heeft. Vervolgens herhaalt de bediende
				van het RCC alles.</li>
				

				<li>Het tweede deel van het document moet ingevuld worden door de bediende van het RCC,
				op het moment dat het betrokken rijvak verkeersvrij is. Daarna leest hij alles
				wat hij ingevuld heeft voor aan Cindy via de boordradio. Cindy noteert en duidt
				aan wat de bediende voorleest. Ze herhaalt nadien alles ter controle.</li>

				<li>Het laatste deel van het document moet Cindy opnieuw invullen, op het moment dat ze
				klaar is met de herstelling, en het spoor weer vrijgegeven mag worden. Ook dit
				wordt via de radio weer doorgegeven en herhaald. </li>
			</ol>

			<p>Nu pas, kan het verkeer weer hernemen. Dit heen en weer
			communiceren alleen al duurt langer dan tien minuten.</p>

			<p>Cindy handelt snel en voert het eerste deel van de procedure
			uit. Nu moet ze wachten op bevestiging van het RCC. Blijkbaar beslist het RCC
			dat de treinen vanuit het nabijgelegen station van Berchem en Antwerpen
			Centraal allemaal voorrang krijgen. Er passeren dus eerst nog drie treinen in
			de tegengestelde richting. Na een kleine dertig minuten krijgt Cindy
			bevestiging van het RCC dat de sporen vrij zijn en dat ze mag depanneren.
			Ondertussen is de kleine vertraging al een monstervertraging geworden. </p>

			<p>Cindy loopt naar de luchtdroger, maar vindt het kraantje
			niet. Ze moet een hulplijn inschakelen en belt naar een leidinggevende. Deze
			legt aan de telefoon uit waar exact het kraantje zich bevindt. Na nog eens vijf
			minuten zoeken vindt ze onder een laag vet het twee centimeter grote kraantje.
			Ze draait het toe en haast zich opnieuw naar haar stuurpost voor deel drie van
			de procedure. Het verkeer kan hernemen.</p>

			<p>In tegenstelling tot het andere verkeer kan Cindy niet
			zomaar aan volle snelheid vertrekken. Voor ze kan vertrekken, moet ze procedure
			E377 ‘hernemen van de rit’ volgen (ook met bijbehorend document dat telefonisch
			moet doorgebeld worden, zie bijlage). Dit neemt enkele minuten in beslag.
			Vervolgens kan ze vertrekken, maar moet ze de ‘tienminutenregel’ volgen, omdat ze
			langer dan tien minuten heeft stil gestaan: over een afstand van 3km moet Cindy
			met een snelheid van 30 km/u rijden, en aan elke overweg moet ze gedurende een
			bepaalde afstand rijden aan een snelheid van maximaal 5km/u.</p>

			<p>Deze panne heeft in totaal een vertraging van bijna
			anderhalf uur veroorzaakt, terwijl de depannage maar enkele minuten geduurd
			heeft. De administratieve rompslomp, verouderde en ondoordachte regelgeving en
			de willekeurige beslissingen van het RCC (Infrabel) maken van dit kleine defect
			een heel groot drama.</p>

			<p>Op het eerste zicht lijkt de
			administratie misschien noodzakelijk, om de veiligheid van reizigers en
			personeel te garanderen, maar dat is niet het geval. In Nederland bijvoorbeeld,
			wordt alles telefonisch gecommuniceerd. Er hoeven geen documenten ingevuld en
			gedicteerd te worden. Dat leidt niet tot meer ongevallen.</p>
			
			<p>...</p>
			
		</article>
		
		<footer>
			<p>&copy; 2024 Johan Vervoort</p>
		</footer>
		
	</div>

  </body>
  
</html>